{"name":"Nowy-dom-inspiracje","tagline":"METAMORFOZA","body":"#NOWY-DOM-inspiracje\r\n===================\r\n\r\n\r\nArchitektura wnętrz, ich aranżacja, to moja wielka pasja. Odskocznia od codzienności, radość z przywracania świetności starym meblom, obserwowanie jak pomysły, które rodziły się w mojej głowie ożywają i cieszą mnie i moich bliskich.  I chociaż nie mam stosownego wykształcenia bawię się designem, podglądam najlepszych, jeżdżę na targi, czytam, zbieram….Mam trzy  ulubione style, które starałam się odwzorować w moim nowym mieszkaniu, połączyć je tak aby nie wiało nudą, było prosto ale i elegancko. Czy mi się udało…no cóż o gustach się nie dyskutuje. Ja i moi bliscy czujemy się  tu cudownie.\r\n\r\n##KOCHAM GLAMOUR\r\nStyl glamour większości kojarzy się przede wszystkim z luksusem, elegancją i ekstrawagancją. Przejawia się w modzie, stylu życia jak również aranżacji wnętrz.\r\nNiestety rzadko urządza się wnętrza stosując podstawowe zasady tego stylu. Glamour jest czymś odważnym. Jest odejściem od powszechnie panujących standardów. Aranżując wnętrze w tym stylu sprawiamy, że staje się ono niepowtarzalne i oryginalne. Jednak podążając za stylem glamour trzeba pamiętać o umiejętnym dopasowaniu wszystkich elementów.\r\nNajważniejszą, a tym samym najbardziej charakterystyczną cechą stylu glamour jest błysk. Meble, tkaniny oraz wszystkie elementy dekoracyjne powinny mieć wysoki połysk. Każdy element wystroju powinnien w swój indywidualny sposób przyciągać wzrok.\r\nStyl glamour to przed wszystkim mocne, żywe, jaskrawe  i nasycone kolory. To kolor kształtuje charakter wnętrza. Od niego zależy, czy będziemy czuć się dobrze w danym pomieszczeniu. Barwy glamour to głównie róż, żółć, czerń, biel, złoto i srebro. Takimi kolorami można się bawić, łączyć na wszelkiego rodzaju sposoby.  Nie nadają się one jednak do pomieszczeń, w których chcemy odpocząć, gdyż za bardzo rozpraszają. Idealnym wnętrzem do urządzenia w stylu glamour będzie zatem salon lub kuchnia.\r\nUrządzając wnętrze w stylu glamour wracamy do XVIII wieku. Do baroku, czasu stylowych mebli, luksusu i przepychu. Meble stylizowane na tamte, historyczne czasy idealnie pasują do takiego wnętrza. Nadadzą mu klasy, a tym samym uspokoją je jeśli wybierzemy stonowane kolory. Jeśli jednak chcemy by takie pomieszczenie w stylu glamour było ekscentryczne wybierzmy meble o odważnych barwach.\r\nJeśli chcemy odmienić swoje wnętrze i urządzić je w stylu glamour bez radykalnych zmian nic prostszego. Wystarczy użyć dodatków i akcesoriów właśnie w tym stylu. Kubki, wazony, świeczniki, zegary, poduszki... Jest tego całe mnóstwo.\r\n\r\n![SALON](http://czasnawnetrze.pl/i/aD02MDAmdz05MDA=/f690b18f/18036-loft_styl_glamour_wnetrze.jpg)\r\n![JADALNIA](http://www.strefakobiety.pl/media/userfiles/131351/image/004_%20Dekoracje%20glamour/3%20485.jpg)\r\n\r\n###TEGO POTRZEBUJESZ ABY BYĆ GLAMOUR\r\n![GLAMOUR DODATKI](http://www.strefakobiety.pl/media/userfiles/131351/image/004_%20Dekoracje%20glamour/StrefaKobiety.pl%20485(1).jpg)\r\n1. Home&You, Wazony 38 – 99 zł; 2. Ikea, Lustro 49,99 zł; 3. Ikea, Miska dekoracyjna 65 zł; 4. Zara Home, Wazon 99 zł; 5. Home&You, Poduszka 35 zł; 6. Ikea, Osłona doniczki 19,99 zł; 7. Home&You, Świecznik 35 zł; 8. Ikea, Lampa 159,99 zł; 9. Home&You, Dekoracja 25 zł; 10. Ikea, Plakat  19,99 zł; \r\n\r\n11. Home&You, Świeca 25 zł; 12. Home&You, Figurka 39 zł; 13. Ikea, Wazon 39,99 zł; 14. Zara Home, Poduszka 159 zł; 15. Ikea, Świecznik 19,99 zł; 16. Zara Home, Poszewki 99 zł; 17. Ikea, Obraz  199,99 zł; 18. Home&You, Lampa 299 zł; 19. Home & You, Lampa wisząca 599 zł; 20. Zara Home Ramki 39,90 – 59,90 zł; \r\n\r\n21. Jysk, Świecznik Karelia , 52 cm, 75 zł (cena reg. 119 zł); 22. Zara Home, Poduszka 99 zł; 23. Black Red White, Lustro fazowane srebrne, 209 zł; 24. Leroy Merlin, Lampa stojąca Phonix 199 zł; 25. Leroy Merlin, Abażur Klasyk 39,97 zł; 26. Leroy Merlin, Lampa stołowa Stanhamn 129 zł\r\n\r\n###STYL SKANDYNAWSKI\r\n\r\nRozsławiony na początku ubiegłego wieku przez szwedzkiego malarza i projektanta wnętrz Carla Larssona, styl skandynawski nieprzerwanie od wielu lat zdobywa nowych wielbicieli. Niewątpliwie przyczyną tego fenomenu jest bardzo duża uniwersalność stylu skandynawskiego, który sprawdza się zarówno w typowych wielkomiejskich mieszkaniach jak i w domach położonych na uboczu wielkich aglomeracji.\r\n\r\nStyl skandynawski to przede wszystkim jasne, harmonijne i do pewnego stopnia minimalistyczne wnętrza, w których największy nacisk kładzie się na wygodę i funkcjonalność. Biel, która w skandynawskich wnętrzach towarzyszy nam praktycznie na każdym kroku powoduje, że nawet niewielkie mieszkania stają się optycznie powiększone, a przede wszystkim bardziej wypełnione światłem. W Skandynawii, w której wystepuje ciągły deficyt światła słonecznego ma to niebagatelne znaczenie. Z tego też powodu również bardzo często rezygnuje się z wszelkich ozdób okien, firan itp.\r\n\r\nSkandynawowie żyją bardzo blisko i w harmonii z naturą i bardzo wyraźnie widać to w ich wnętrzach, głównie za sprawą stosowanych przez nich naturalnych materiałów. Drewno, len, bawełna ale również robiąca karierę na całym świecie juta, to nieodłączne elementy każdego skandynawskiego wnętrza. Dzięki temu, skandynawskie mieszkania, które na pierwszy rzut oka wydają się nieco zimne zyskują bardzo ciepły i przytulny klimat.\r\n\r\nCechą charakterystyczną skandynawskich wnętrz jest również powtórne wykorzystywanie zdawałoby się zużytych już i niepotrzebnych przedmiotów, akcesoriów lub mebli. Bardzo często stosuje się meble, które swoją pierwszą młodość mają już dawno za sobą. Nierzadko rezygnuje się z renowacji i pozostawia je w niezbyt perfekcyjnym stanie, aby było widać, że są już nadgryzione zębem czasu. Jest to niezwykle prosty do przeprowadzenia zabieg aranżacyjny, ale często dający zaskakujące, niesamowite wręcz efekty.\r\n\r\nSkandynawskie ozdoby i dekoracje\r\n\r\nNajważniejszym jednak elementem skandynawskiego stylu są pięknie zaprojektowane, niebanalne dodatki, które w surowych skandynawskich wnętrzach stanowią główny element dekoracyjny. Poduchy dekoracyjne, świeczniki, lampiony, ciekawie zaprojektowane lampy oraz wszelkiego rodzaju dekoracje sprawiają, że ozdobione nimi wnętrza nabierają niepowtarzalnego charakteru…\r\n\r\n![SYPIALNIA](http://property.webd.pl/wp-content/uploads/2012/07/208518_kastellg_24_high_0005.jpg)\r\n\r\n####Surowa, praktyczna kuchnia skandynawska\r\n\r\nCharakterystyczne dla tej kuchni są jasne, często białe meble. Szafki są proste, pozbawione ozdób, wręcz ascetyczne, ale eleganckie i praktyczne. Nie znajdziemy tu ażurowych frontów czy listew ozdobnych. Podłoga powinna być drewniana często bielona. Jesion, klon i sosna najczęściej z tych gatunków wykonane są meble. I obowiązkowo białe albo beżowe, ecru ściany. Tą chłodną kolorystycznie kuchnię można ożywić przez wprowadzenie barwnych, cieplejszych akcentów. Taką rolę pełnią ozdobne dodatki, ceramika, kolorowe szkło, wiklina, kamień, wszystko z umiarem i naturalne. To elegancka, prosta i wygodna kuchnia. Nie może być przeładowana bibelotami jak w kuchni rustykalnej. Nie ma miejsca na bałagan, zbytek czy niepotrzebne rzeczy. Zamiast bogatych firanek czy zasłon wystarczy bawełniana roleta bądź żaluzja. \r\n\r\n![KUCHNIA](http://www.kuchenny.com.pl/obrazki/30a3103e27402f5602871bf0bb31091c.jpg)\r\n![KUCHNIA](http://cdn1.urzadzamy.smcloud.net/t/photos/t/32418/biala_kuchnia_1318872.jpg)\r\n\r\n##MOJA KUCHNIA w wydaniu GLAMOUR-SKANDYNAWSKIM\r\n![KUCHNIA](http://waszewnetrza.leroymerlin.pl/original/22777_978675.JPG)\r\n![KUCHNIA](http://waszewnetrza.leroymerlin.pl/file,27,file=29524.html)\r\n![KUCHNIA](http://waszewnetrza.leroymerlin.pl/file,27,file=27397.html)\r\n![KUCHNIA](http://waszewnetrza.leroymerlin.pl/file,29,file=27918.html)\r\n\r\n###GLAMOUR ZNACZY PRZYTULNA ELEGANCJA\r\n##MÓJ KĄCIK W WYDANIU ŚWIĄTECZNYM\r\n![MÓJ AZYL](http://waszewnetrza.leroymerlin.pl/file,29,file=25015.html)\r\n![MÓJ AZYL](http://waszewnetrza.leroymerlin.pl/original/23404_gdynia1.JPG)\r\n##Tutaj pracuję, odpoczywam serfuję po internecie, to mój domowy azyl.\r\n\r\n###CZAS NA WIOSENNĄ ZMIANĘ\r\n####MÓJ KĄCIK W WYDANIU BLUE\r\n![MÓJ AZYL](http://waszewnetrza.leroymerlin.pl/file,29,file=26911.html)\r\n\r\n###BABSKA ŁAZIENKA  Z NUTĄ GLAMOUR\r\n\r\n![LAZIENKA](http://waszewnetrza.leroymerlin.pl/original/21783_lazienka22.jpg)\r\n\r\n###NOWE ŻYCIE STARYCH KRZESEŁ\r\n\r\nWypatrzyałam je przypadkiem i reaktywowałam do    życia. To prawdziwy relikt PRL-u, cudowne krzesełka w stylu ART DECO.  Takie pereki można dzisiaj znaleźć jedynie w miejscach o których nowoczesny design zapomniał. Powiem Wam w sekrecie, że kopalnią takich  cudeniek jest Wydzia ł Mat. Fiz. i Inf. na UG. Na każdym piętrze znajdziecie tam hity Polskiego designu z lat 60 i 70. \r\n\r\n![CHAIR](http://waszewnetrza.leroymerlin.pl/original/24281_k2.jpg)\r\n![CHAIRA](http://waszewnetrza.leroymerlin.pl/original/24281_1_k2.jpg)\r\n![CHAIRB](http://waszewnetrza.leroymerlin.pl/original/24281_3_k2.jpg)\r\n","google":"","note":"Don't delete this file! It's used internally to help with page regeneration."}